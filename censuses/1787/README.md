### BESKRIVELSE
Folketællingen 1787 fandt sted 1. juli ved hjælp af fortrykte tabellignende skemaer. I det enkelte sogn indskrives familierne (husstandene) en efter en. Under den enkelte person bringes oplysninger om navne, hvad enhver er i familien, om børnene er ægte eller uægte af første, andet eller hvilket ægteskab. Alder, det løbende år iberegnet, d.v.s. at nyfødte er anført som værende 1 år. Herefter følger oplysninger om civilstand, ugift eller gift, og hvor ofte de har været i ægteskab eller enkestand. Sidste betydende kolonne indeholder oplysninger om titel, embede, forretning, håndværk eller næringsvej.
